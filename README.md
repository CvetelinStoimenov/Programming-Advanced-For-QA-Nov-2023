# Programming Advanced for QA - ноември 2023

 ## За курса
Курсът разглежда по-дълбоко концепциите на програмирането, асоциативни масиви, ламбда изрази, LINQ, регулярни изрази и обектно-ориентираното програмиране, включвайки класове и обекти, наследяване и интерфейси. В курсът курсистите ще се научат да дефинират и използват класове и обекти, ще разгледат и напреднали теми като статични членове (static members), шаблонни типове и изключения (exceptions). Курсът завършва с практически проект, при който записалите се ще имплементират ООП проект, ще се ориентират в него и ще го тестват, прилагайки популярни методологии и добри практики за писане на код. По време на целия курс курсистите ще получават практически опит чрез упражнения, които ще им помогнат да усвоят ключовите концепции.

## Умения, които ще придобиеш:
- Работа с асоциативни структури от данни
- Работа със стрингова текстообработка и регулярни изрази
- Работа с класове, създаване на шаблонни класове
- Създаване на йерархия от класове и наследяване
- Разбиране на парадигмата за обектно-ориентирано програмиране
